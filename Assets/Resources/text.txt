- Чіназес
- Це шо?
- Мала зі школи слово таке принесла, означає позитивну реакцію. Напевно в нас це би називалось "балдьож"
- О боже слівця ці. Молода ж, а коли чую, аж як бабкою почуваюся. І уяви що я це ще в розмову вставляти буду
- Та ну, ти просто пливи по течії трохи. Відчувай, так би мовити, вайб життя
- "Вайб". Ти там тамадою підпрацьовувати не хочеш?. А не оцих ухилянтів, СЗЧ-шників та дизертирів ловить
- "А зараз молодий отримує повістку" хе-хе. Ну та, люблю наші весільні традиції та і взагалі Україну. А ти, "міс закон і порядок" з донбасу?
- Я каждий день дивлюся новини і бачу, як усе гірше і гірше йде у нашій країні через корупцію
- Та мене також бісяць оці багаті депутати, олігархи, що постійно відкуповуються
- Я з ними і работала. Страшно дивиться, як ті, хто з купою бабла, свободу купують, а інші гниють у тюрмах за дрібниці
- Ну так, тобі це ближче. А я хоч і тиловик, нашу армію все одно люблю, навіть якщо там також не все ідеально
- Просто, знаєш, мене ці хабарі вже дістали. Це ж щодня майже хтось десь шось наробив і відкупився
- Ну от я б хотів, щоб Україна була як Європа. Але і жити хочеться в комфорті, не знаю
- Тіпа без хабарів? І що, думаєш, жити стане одразу важче?
- Звичайно! Я ж "дякував" лікарям, яким платять копійки, щоб краще доглядали за моєю вагітною жінкою
- Прям баблом "дякував"?
- Ну, там шоколадки носив медсестрі. Ну а як інакше? Наврядче вона б без того помітила як дружині стало хреново в палаті
- Отакі "малі" хабарі ніби нічого, але от дивись: коли всі так роблять, тоді до тих, хто краде більше ставляться з поніманієм. При цьому вони мають більше шансів відмазатись
- Ну так, хоча інколи от маленькі "подарунки" можуть і допомогти. Можуть відкривати двері до нових кар'єрних можливостей
- Але ж, коли той самий некомпетентний знайомий займає місце компетентного незнайомця, це ж деморалізовує. Типу успіх залежить не від того як батрачиш, а від всяких маніпуляцій
- Та знаєш, у нас це вже традиція, "кумівство". Типу "сила слабких зв'язків", як оце донька сказала
- А якщо хтось по знайомству влаштується на твоє місце?
- Ну так, неприємно. Але, можливо, наш от такий непослух - це і є свобода? Як би це сказати. "Люди ми тільки тоді як дуже сильно любимо - тільки тоді, коли любимо ми можемо зватись людьми"
- Вакарчук?
- Та де, Бумбокс же. Я про те, що німці он: всі один одного здають, вирішують усе поліцейськими і судами, а не по-нормальному, розмовами
- І шо, коли закони працюють то тобі таке не нравиться?
- Та, бо ситуації бувають різні. Ось на роди спішиш, перевищив, а камера "клац", і все - штраф. Ну от якби то людина була, то відпустила б, допомогла
- Ти, короче, прямо корупцію захищаєш? Закон же є закон. Порушив - штраф чи в тюрьму
- В тюрму? От уяви, твоя дитина в халепу вскочила. З корупцією у тебе був би вибір: витягнути її чи залишити гнити в тюрмі, а без неї все - клеймо зечки.
- Але ж, коли так робиш, віра у справедливість падає. Люди тепер і думають, що кожен з баблом може уникнути відповідальності
- Так, але у нас хоч судді люди. Можуть зрозуміти, як там було, увійти в ситуацію
- Та це ж у результаті злом обертається: коли багаті олігархи відкуповуються і виходять сухими з води
- Ну, може і так, але ж хороші люди теж можуть обійти недоліки системи
- Але ти ж знаєш, скільки країна втрачає через ці схеми? Не наказані багатії більше шкодять, ніж оправдані роботяги
- Як на мене, шанс на помилку - це благодать, це ніби коли у тебе добрі батьки, які не кричать на тебе за фігню, яку ти твориш. Любляча країна
- Чого ти не хочеш визнати, що ублюдки цим теж користуються?
- Можливо тому що вони "десь там", а моя сім'я - от вона, біля мене. Якщо я можу їм помогти грошима, то чом би й ні?
- Але через це багаті мають більше впливу на тебе, ніж ти зі своїми копійками
- Так може проблема не в корупції, а у тому, що люди при владі - це зло. Вони просто маніпулюють біднішими відчуттям провини за використання корупції. Типу дивіться яка срака в країні - це через те, що ви, прості люди, хабарями розкидаєтесь.
- Може й так. Але ж кожен із нас частина цієї системи.
- А ти думаєш, якщо я зараз відмовлюсь від цього, щось поміняється?
- Ти поміняєшся. І, може, хтось поруч. Люди дивляться один на одного. Як знать як твоє рішення вплине на інших
- Ну, красиво сказано, але ж іноді треба просто вижити, а не філософствувати
- А ти готовий так жити, де багатші вирішують твоє життя?
- Ну, якось живу, виживаю. Це наша реальність
- Реальність змінюють люди. А ти обираєш її прийняти
- Ой, короче, пафосу наслухався
- ...
- Під'їжджаємо. Що думаєш про новенького?
- А чим цей ухилянт, кричав, займається?
- Візуальні новели робить. Донька казала це ігри типу як книжки: читаєш і можеш приймати рішення, змінюючи сюжет
- Айтішник значить. Гроші має. Цікаво чи буде "дякувати" нашому керівнику
- Агов, вилазь там, ухилянт
- Зараз може і ухилянт, а згодом, гляди, Герой України. Якщо правильне рішення прийме