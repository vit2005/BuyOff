- Чіназес
- Це шо?
- Мала зі школи слово таке принесла, означає позитивну реакцію. Напевно в нас це би називалось "балдьож"
- О боже слівця ці. Я молода, але читаючи про них, відчуваю себе бабкою. Мовчу ще щоб взагалі їх у свою розмову вставляти.
- Та ну, просто треба трохи більше пливти за течією. Відчувати вайби життя.
- Вайби кажеш. Знаєш, я оце дивлюся на тебе, тобі би десь тамадою працювати, а не ухилянтів, СЗЧ-шників та дизертирів ловити
- "А зараз молодий отримує повістку" хе-хе. Так, люблю весільні традиції та і взагалі Україну. А ти, "міс закон і порядок"?
- Я щодня читаю в новинах і бачу, як все гірше й гірше стає в нашій країні
- Так, мені також не подобаються багатії, депутати, олігархи, що постійно відкуповуються
- Я тісно працювала і з тими, хто бере, і з тими, хто дає. Я стільки років дивилась, як люди при владі купують собі свободу, а бідні гниють у тюрмах за дрібниці
- Мда, тобі з цим дійсно приходилось більше стикатись, ніж мені. Хоча і в армії не все гладко, але я люблю нашу армію
- Просто знаєш, мене надто часто намагаються підкуповувати, тому для мене це уже майже щоденна річ
- Я б хотів, щоб Україна була європейською країною, але з іншого боку і жити у добрі хочеться
- Думаєш якщо відмовишся від хабарництва, твоє життя різко погіршає?
- Звичайно: я "дякував" лікарям, що отримують копійки, щоб вони краще доглядали за моєю вагітною дружиною
- Прям грошима "дякував"?
- Ну-от якби я не підкладав шоколадки медсестрі, наврядче б вона помітила як дружині стало зле, коли вона була в лікарні
- Одні крадуть більше, інші крадуть менше. Але якщо всі цим займаються, тоді до тих, хто краде більше ставляться з розумінням. При цьому вони мають більше шансів відмазатись
- Але ж, навіть якщо це неправильно, іноді маленькі подарунки можуть відкривати двері до нових кар'єрних можливостей
- Ти радієш, коли некомпетентний знайомий займає місце компетентного незнайомця. Але це деморалізує і вчить, що успіх залежить не від праці, а від маніпуляцій
- Мені здається це вже давно стало нашою традицією, знаєш, "кумівство". Чи як моя донька розповідала - сила слабких зв'язків
- А як хтось по-знайомству влаштує когось на твоє місце?
- Ну так, неприємно. Але можливо саме непослух правилам і законам і робить нас такими свободолюбивими, якими ми є? Я би це сказати. "Люди ми тільки тоді як дуже сильно любимо - тільки тоді, коли любимо ми можемо зватись людьми"
- Вакарчук?
- Та де, Бумбокс же. Я до того що от поглянь на німців: ну там же всі один одного здають і вирішують проблеми не діалогом, а поліцейськими і судами
- Тобі не подобається, коли у європейських країнах працюють закони?
- Так, бо знаєш, ну всякі ситуації бувають: спішиш на роди, перевищуєш швидкість, камера штрафує твою машину, але якби це була людина, то відпустила б і допомогла ще доїхати
- Як ти можеш захищати корупцію взагалі? Закон є закон, порушуєш - отримуєш покарання
- Покарання? Тобі буде важко уявити, але якби твоя дитина потрапила по-дурості в халепу і у тебе був би вибір витягнути її чи залишити гнити в тюрмі?
- Відкуповуючи її, ти знижчуєш довіру людей до держави, знижчуєш віру у справедливість. Це призводить до відчуття, що коли хтось тебе скривдить, то уникне відповідальності
- Але добре, що у нас судді люди, а не роботи, вони можуть увійти у ситуацію і віднестись із розумінням
- Ну слухай, ця твоя доброта обертається злом тоді, коли цим користуються злі люди: коли олігархи грошима підкуповують правосуддя і виходять сухими із води
- Ну так, злі уникають відповідальності, але і добрі уникають покарання від недосконалої системи
- Знаєш скільки країна недоотримує грошей на схемах, роботу яких покривають грошима з цих схем? Безкарні багаті більше шкодять, ніж виправдані роботяги
- Як на мене мати шанс на помилку - це благодать, це ніби коли у тебе добрі батьки, які не карають тебе за витівки, любляча країна
- Але чому ти не хочеш бачити, що цим користуються й покидьки?
- Можливо тому що вони "десь там", а моя сім'я от вона, біля мене і якщо я можу захистити їх грошима, я хочу мати можливість робити це
- Але через це ті, у кого більше грошей, можуть мати більше впливу на тебе, ніж ти зі своїми копійками
- Слухай, так може проблема не у тому, що корупція - це зло, а у тому, що люди при владі - це зло і вони просто намагаються маніпулювати біднішими відчуттям провини за використання корупції, звалюючи таким чином проблеми в країні на простих людей?
- Може й так. Але коли ти даєш чи береш хабар, це не тільки про тих "вгорі" — це про те, що кожен із нас стає частиною системи
- А що ти пропонуєш робити з системою? Прямо зараз взяти й усе змінити? Ми воюємо, і ти хочеш ще навести порядок у державі?
- Ти ж сам казав, що хочеш, щоб Україна була європейською. Всі країни проходили через це. Але якщо завжди шукати виправдання, нічого не зміниться. Ти знаєш, як це працює — один бере хабар, інший мовчить, третій зневірюється. Це замкнене коло
- А ти думаєш, якщо я зараз відмовлюся від дачі чи прийманні хабаря, це щось змінить глобально?
- Це змінить тебе. І, можливо, когось поруч. Люди дивляться один на одного. Ти не можеш знати, як твоє рішення вплине на інших
- Це звучить красиво, але іноді потрібно діяти прагматично, щоб вижити в цьому світі
- А ти готовий жити в такому світі, де ті, у кого більше грошей, можуть вирішити твою долю?
- Ну, якось живу, виживаю. це наша реальність
- Реальність змінюють люди. А ти обираєш її прийняти
- Якось дуже пафосно говориш
- ...
- Під'їжджаємо. Що думаєш про новенького?
- Чим цей ухилянт кричав займається?
- Візуальні новели робить. Донька розповідала це ігри типу як книжки, читаєш і можеш приймати рішення, змінюючи сюжет
- Айтішник схоже, гроші мабуть має. Цікаво чи буде "дякувати" нашому керівнику
- Агов, вилазь там, ухилянт
- Зараз ухилянт, а згодом, можливо, майбутній Герой України. Якщо прийме вірне рішення